# Як достукатися до серця підлітка?
Відповідь на це запитання знає Любомир Хабурський, канадієць українського походження, в минулому адвокат, а сьогодні лектор УКУ. Ми мали нагоду поспілкуватися з п.Любомиром 12 лютого і ця зустріч була незабутньою. Понад 80 учнів 9-10 класів отримали поради від Любомира щодо питань гендерної рівності та стереотипностей. Неформальне спілкування з учнями дозволило останнім почуватися невимушено і розкуто. Приклади з власного життя, які наводив п.Любомир, допомогли нашим учням відчути атмосферу відвертості та щирості гостя. Оскільки Любомир канадієць, то у його промові перепліталися українська та англійська мови, але слід зазначити, що українською доводи звучали переконливішими і колоритнішими.  Усі присутні,як учителі, так і учні, отримали заряд енергії та інформацію для роздумів. Учні обговорювали твердження п. Любомира протягом декількох днів, цитували його, сперечалися.
Думаю, саме цього потребують наші ліцеїсти: матеріалу для роздумів і суперечок, в яких народжується істина.
С. Матис, вчитель англійської мови
![](/images/як-достукатися-до-серця-підлітка/l1.jpg)
![](/images/як-достукатися-до-серця-підлітка/l2.jpg)
![](/images/як-достукатися-до-серця-підлітка/l3.jpg)
![](/images/як-достукатися-до-серця-підлітка/l4.jpg)
![](/images/як-достукатися-до-серця-підлітка/l5.jpg)
![](/images/як-достукатися-до-серця-підлітка/l6.jpg)
[Читати усі новини](/news)


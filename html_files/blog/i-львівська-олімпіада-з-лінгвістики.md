# I Львівська олімпіада з лінгвістики

За сприянням Міністерства освіти і науки України, у суботу, 21 листопада, в академічному корпусі УКУ ([вул. Козельницька, 2а](https://goo.gl/maps/seEQfarY1vN2)) відбудеться І Львівська олімпіада з лінгвістики.

До участі запрошуємо учнів 8—11-х класів зі Львова та інших регіонів України. Позмагатися зможуть також школярі молодших класів, якщо вони впевнені у своїх силах.

Формат олімпіади — 4 рівноцінні задачі на 4 години.

Участь в олімпіаді є **добровільною** і **безкоштовною**. Олімпіада складається з одного туру, який передбачає індивідуальну роботу учасників. Переможців львівської олімпіади чекає поїздка на III Київську відкриту олімпіаду з лінгвістики, яка відбудеться у березні.

Пропонуємо ознайомитись зі зразками лінгвістичних задач на прикладі [київських олімпіад](https://ling.org.ua/contests/types/olympiads/Kyiv/).

**Для участі в олімпіаді, потрібно попередньо [зареєструватися](https://ling.org.ua/contests/lviv-2015/registration/).**

**Початок — о 10:00 год.** Просимо прийти заздалегідь.

Паралельно зі Львовом олімпіада проходитиме у трьох інших містах. За результатами змагання з усіх учасників буде сформовано команду для виступу на фінальному етапі **польської олімпіади** з лінгвістики, яка пройде 9 квітня 2016 року у Вроцлаві.

Олімпіади з лінгвістики проводять у різних країнах світу ще з 1965 року, на міжнародному рівні — з 2003 року В Україні перші олімпіади з лінгвістики було проведено в 2014 році у Києві та Харкові. У 2015 році за результатами другої відкритої київської олімпіади було відібрано команду, яка представляла Україну на міжнародній олімпіаді з лінгвістики в Болгарії, де українські школярі вибороли три медалі: золото, срібло і бронзу.

**З питань, пов’язаних з проведенням олімпіади, звертайтеся, будь ласка, до організатора олімпіади, Олеся Добосевича:[dobosevych@ucu.edu.ua](mailto:dobosevych@ucu.edu.ua), 050 819 78 55.**

Детальніше - [http://cs.ucu.edu.ua/kalendar/i-lviv-linguistic-olympiad/](http://cs.ucu.edu.ua/kalendar/i-lviv-linguistic-olympiad/)

[Читати усі новини](/news)


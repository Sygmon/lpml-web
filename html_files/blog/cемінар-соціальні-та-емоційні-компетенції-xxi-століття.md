# Cемінар &#171;Соціальні та емоційні компетенції XXI століття&#187;

8-9 березня на базі Львівського фізико-математичного ліцею організовано і проведено практичний семінар на тему «Соціальні та емоційні компетенції XXI століття», завданням якого було навчити педагогів допомогти учням розвинути життєві компетенції та громадянські якості в безпечному, турботливому і стабільному середовищі. Семінар проводила національний тренер Lions Quest в Україні п. Оксана Артеменко.

Програма, про яку йшлося на семінарі, і яку вчителям міста (адже у семінарі взяли участь не лише викладачі ліцею, але й наші колеги з інших навчальних закладів) пропонується використовувати у роботі з підлітками, повністю адаптована до українських реалій, додається і інтегрується до звичайних академічних програм. Ця програма схвалена МОН України та відповідає концепції «Нової української школи». Слід зазначити, що вона упроваджується в 98 країнах світу протягом 30 років.

Про що конкретно йшлося?

- Позитивне навчальне середовище і як його створити
- Особистісний розвиток підлітка і чому важливо розглядати це питання пріоритетним
- Соціальний розвиток підлітка або чому наші діти «губляться»?
- Здоров’я і профілактика і як допомогти підлітками усвідомити власну відповідальність за це
- Лідерство і волонтерство. Як розвивати майбутніх лідерів та волонтерів.


![](/images/blog/cемінар-соціальні-та-емоційні-компетенції-xxi-століття/img_6158.jpg) ![](/images/blog/cемінар-соціальні-та-емоційні-компетенції-xxi-століття/img_6161.jpg)



![](/images/blog/cемінар-соціальні-та-емоційні-компетенції-xxi-століття/img_6200.jpg) ![](/images/blog/cемінар-соціальні-та-емоційні-компетенції-xxi-століття/img_6205.jpg)



![](/images/blog/cемінар-соціальні-та-емоційні-компетенції-xxi-століття/img_6185.jpg) ![](/images/blog/cемінар-соціальні-та-емоційні-компетенції-xxi-століття/img_6172.jpg)


Отже, 30 вчителів з новими знаннями і позитивним досвідом готові почати працювати по-новому, акцентуючи уваги не лише на академічних досягненнях своїх учнів, а також на їхній емоційний стан та соціальну адаптацію!


![](/images/blog/cемінар-соціальні-та-емоційні-компетенції-xxi-століття/img_6218.jpg) ![](/images/blog/cемінар-соціальні-та-емоційні-компетенції-xxi-століття/img_6224.jpg)


[Читати усі новини](/news)


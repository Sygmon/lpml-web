# Троє випускників Львівського фізико-математичного ліцею - лауреати стипендій Президента України

8 вересня Міністр освіти і науки Сергій Квіт підписав наказ «Про призначення стипендій Президента України учасникам та призерам міжнародних учнівських олімпіад з математики, інформатики, хімії, фізики, біології, екології 2014 року».

Стипендії Президента України призначено 21 учасникам та призерам міжнародних олімпіад, серед яких – двоє випускників Львівського фізико-математичного ліцею-інтернату при  Львівському національному університеті імені Івана Франка, студентів ЛНУ ім. І. Франка:

• Гордійчук Олег Романович – срібна медаль на міжнародній олімпіаді з хімії;

• Кліщ Микола Васильович – бронзова медаль на міжнародній олімпіаді з біології.

Також стипендію Президента України призначено ще одному випускнику Львівського фізико-математичного ліцею-інтернату при Львівському національному університеті імені Івана Франка – Пальку Назарію Зиновійовичу (навчається у Київському національному університеті імені Тараса Шевченка), котрий здобув срібну медаль на міжнародній олімпіаді з математики.

Згідно з наказом, керівників навчальних закладів, де навчаються стипендіати, зобов’язано забезпечити виплату стипендій Президента України з 1 вересня 2014 року до 1 вересня 2015 року.

Окрім того, департаменти (управління) освіти і науки обласних та Київської міської державної адміністрації, яким підпорядковані загальноосвітні навчальні заклади, де навчалися та навчаються стипендіати, зобов’язані вжити заходів щодо відзначення вчителів, які підготували призерів міжнародних учнівських олімпіад 2014 року.

Детальніше тут - http://www.wz.lviv.ua/news/75727

[Читати усі новини](/news)


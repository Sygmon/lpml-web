# LVIVTeenTalks

Конференції у форматі TEDTalks вже давно надзвичайно популярні у цілому світі. Кожен, хто має ідею, варту розповсюдження, може виступити перед громадськістю.

**Метою** проекту «LVIVTeenTalks» є створення сприятливої атмосфери для учнів (9-11 класи) ЗНЗ м. Львова для виголошення коротких промов, інноваційних ідей у форматі TEDTalks іноземними мовами, які, **за відсутності комерційних, релігійних чи політичних тем, **дивують, надихають та стимулюють до набуття нових знань.

Основна **ціль** проекту полягає у розвитку навиків ораторського мистецтва в учнів, вміння говорити до групи людей іноземними мовами у структурований, виважений спосіб із наміром надати інформацію, вплинути чи розважити слухачів

TED — платформа для ідей, які варті поширення. Це світова спільнота, яка вірить в те, що ідеї можуть змінювати світ. Початок цього руху датується 1984 роком, коли в США було вперше проведено конференцію присвячену **технологіям, розвагам та дизайну.** Після цього, подія набула популярності по всьому світу і має більш широкий спектр тем: **медицина, бізнес, мікробіологія, космос, лідерство, психологія, тощо.** Сьогодні TED — це міжгалузева конференція, що складається з серії коротких надихаючих промов. А місія руху — поширювати ідеї у спільнотах по всьому світу. TEDxKyiv - локальна незалежна конференція, що працює за ліцензією TED. З 2009 року представлено найцікавіщі ідеї в освіті, науці, психології, підприємництві, енергозбереженні і навіть в сфері космосу. Зі сцени TED[x] про свої ідеї та проекти розповідають провідні вчені світу, політологи та соціологи, художники і дизайнери, програмісти і професори університетів. Все це аби довести, що ідеї мають та можуть змінювати світ навколо кожного з нас.

У ЛФМЛ проведено вже дві конференції у форматі TEDTalks (англійською мовою).

У першій конференції, яка відбулася 20 жовтня, взяло участь 12 учасників. Це був навчальний «експеримент». Основне завдання, яке стояло перед учнями, - подолати власний страх перед публічним виступом.

Наступну конференцію  проведено в рамках відзначення Дня ліцею 25 листопада 2017р.  Завдання було чітким і зрозумілим і учасники успішно з ним впоралися. Отож, переможцем ІІ конференції стали:

І-ше місце – учениця 9-Д класу Катерина Слюзар (вчитель У. Куриляк );

ІІ-ге місце – учень 9-Д класу Роман  Рожанківський (учитель У. Куриляк);

ІІІ-тє місце – учень 11-Д класу Артем Янчак (учитель В.Рудишин).

Конференція організована і проведена вчителями англійської мови Світланою Матис, Тетяною Ляшенко і Галиною Третяк.

Висловлюємо адміністрації ЛФМЛ велику вдячність за підтримку і сприяння у проведенні конференції.

 

Світлана Матис, вчитель англійської мови ЛФМЛ, методист НМЦО м. Львова


![](/images/blog/lvivteentalks/img_4250.jpg)



![](/images/blog/lvivteentalks/img_4353.jpg)



![](/images/blog/lvivteentalks/img_4355.jpg)



![](/images/blog/lvivteentalks/img_4260.jpg)![](/images/blog/lvivteentalks/img_4260.jpg)


[Читати усі новини](/news)


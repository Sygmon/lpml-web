# Ліцей відсвяткував 30-річчя

Радість з нами розділили представники влади, проректори та декани Львівського національного університету імені Івана Франка, перший директор ліцею, випускники, вчителі ліцею та наші друзі і партнери - компанія SoftServe.

Народна депутатка України Наталія Піпа вручила директору ліцею Добосевичу Мар’яну Станіславовичу Грамоту Верховної Ради України «За заслуги перед українським народом», якою нагороджується трудовий колектив Львівського фізико-математичного ліцею. Міський голова Львова Андрій Садовий онлайн привітав колектив навчального закладу. Перший заступник міського голови Львова Андрій Москаленко вручив нагороди для кращих педагогічних працівників ліцею. За багаторічну сумлінну працю, вагомий особистий внесок у якісне навчання учнів та високі досягнення у роботі з обдарованими дітьми подяки отримали Валентина Дольнікова, вчителька зарубіжної літератури, та Олександр Гальчинський, заступник директора з навчально-виховної роботи, вчитель фізики. Відзнаку «Золотий герб міста Львова» отримала Мирослава Панас, вчителька англійської мови. Педагогам ліцею були вручені подяки за сумлінну і плідну працю, високий професіоналізм та творчий підхід до організації навчального процесу від департаменту освіти ЛОДА, ЛМР, ЛНУ імені Івана Франка, відділу освіти Шевченківського та Залізничного районів.

Здається, 30 років це не так багато. Але водночас це неоціненний досвід, витримка, гарт, постійна праця, змагання і великі перемоги.

Дружба.

Відданість.

Любов до справи.

Жертовність.

Віра у спільну ідею - творення нового покоління.

Щиро дякуємо усім за вітання, довіру і підтримку.

Продовжуємо розвиватися, творити і надихати.

Віват, ліцей!

[ЛНУ про святкування](https://lnu.edu.ua/lvivskyy-fizyko-matematychnyy-litsey-pry-lvivskomu-universyteti-vidznachyv-30-litniy-iuviley/)                       [ЛОДА про святкування](https://loda.gov.ua/news?id=64157)


![](/images/blog/ліцей-відсвяткував-30-річчя/30рсвяткування.jpg)


 

[Читати усі новини](/news)


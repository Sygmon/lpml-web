# Вічна пам&#39;ять випускнику ліцею Олегу Воробйову

Віддав своє життя за наше з вами мирне небо над головою **Олег Воробйов**, випускник ЛФМЛ 1994 року

Воюючи на фронті, Олег писав: «Думаю ми проживаємо всі ці страждання і біль, щоб навчитися більшої емпатії, співчуття і любові до ближніх і стати ближчими до Бога. “Тіштеся з тими, хто тішиться, і плачте з отими, хто плаче!” (До Римлян 12:15). Сподіваюсь після цієї війни я і ми всі станемо більше відповідати цій цитаті».
Ми пам’ятатимемо Олега як справжнього патріота, підприємця, люблячого батька.
Пам'ятатимемо також – підприємцем.
Також – психологом.
Також – справжнім знавцем китайських чаїв.
Також – воїном, який обороняв Україну під час АТО.
А також – цікавим музикантом, учасником експериментального гурту Riasni Drova Consort.
Просто доброю людиною.
Людиною, яка завжди навчалася, тихо і спокійно займалася себе-пізнанням і пізнанням Бога.
Людиною, яка завжди поводилася доречно.
Людиною, яка вміла бачити та уважно відчувати інших.
Людиною, яка хотіла багато всього різного – і чесно, просто й з відкритою душею намагалася свої ідеї втілювати.
Гірко і сумно. Дуже. Світла, вічна і добра пам’ять...
Нехай Господь Бог прийме його до свого світлого світу...

Великі співчуття дружині Олі Воробйовій (Оля Воробйова), доньці Софії та синові Давидові...
Наша молитва та підтримка сьогодні надзвичайно потрібні родині загиблого. Номер карткового рахунку пані Ольги (вдови загиблого) 4149629313517898.
Спочивай з Богом, воїне! Ми продовжуватимемо молитися за тебе! Єднаймося у молитві за душу Олега.
Більше про Олега читайте на [сторінці УКУ](https://www.facebook.com/UkrainianCatholicUniversity/posts/5457545484277209)


![](/images/blog/вічна-память-випускнику-ліцею-олегу-воробйову/олег_воробйов.jpg)


[Читати усі новини](/news)


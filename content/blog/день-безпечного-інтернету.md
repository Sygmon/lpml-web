---
date: 07.02.2023
---
# День безпечного інтернету

Сьогодні в  ЛФМЛ розмовляли про безпечний інтернет та пастки, які має всесвітня мережа.

Інформаційна безпека стосується захисту життєво важливих інтересів людини (і більш глобально – суспільства, держави). Неправдива, неповна, невчасна інформація може нанести шкоду. Особливо вразливі у цьому контексті діти. Вони можуть не знати, яку інформацію можна викладати в мережу, а яку не варто. Інколи школярі не можуть правильно зреагувати на матеріали з мережі з різних причин. Робота у цьому напрямку для вчителів та батьків дуже важлива. Безконтрольний доступ до інтернету може мати негативні наслідки для дитини.

Старший інспектор СЮП ЛРУП 2 ГУНП у Львівській області капітан поліції Ніклевич-Сех Мар'яна роз’яснила учням 8 класу основні правила безпечної поведінки в інтернеті, зокрема:

☑️ Не давайте нікому своїх паролів.

☑️Не надавайте особистої інформації поштою чи в чатах без гострої на те потреби.

☑️Не реагуйте на непристойні та грубі коментарі, адресовані вам.

☑️Повідомляйте про ситуації в інтернеті, які вас непокоять (погрози, файли певного місту, пропозиції).

☑️Відмовляйтесь від зустрічей з випадковими людьми, з якими

познайомились в онлайні.

☑️Не діліться своїми фото з незнайомцями.

Не повідомляйте інформацію про кредитки батьків (номер картки, термін дії та таємний код).

☑️Не викладайте фото квитків, на яких видно штрих-код чи QR-код.

☑️Не скачуйте та не встановлюйте невідомі програми за посиланнями, навіть якщо їх надали друзі.

☑️Встановлюючи перевірені програми, контролюйте, щоб на ПК не додались небажані програми.

☑️Не переглядайте інформацію за невідомими посиланнями (друзі, які ними діляться можуть не підозрювати про загрозу).

☑️Не відкривайте листи-спам, вони можуть містити віруси.

Лекція видалась змістовною та активною, адже школярі задавали правоохоронниці численні запитання.

![](/images/blog/день-безпечного-інтернету/безпечний-інтернет.png)

[Читати усі новини](/news)
date: 07.02.2023

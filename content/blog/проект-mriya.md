---
date: 29.03.2023
title: "\u041F\u0440\u043E\u0435\u043A\u0442 MRIYA"
---
Проект MRIYA (
[https://mriya.social/](https://mriya.social)
) –це ініціатива з протидії російським окупантам в медіа-просторі, блокуванню ресурсів шахраїв та ресурсів, за допомогою яких здійснюється збут наркотичних речовин. На сьогодні, це найбільша спільнота, яка успішно блокує та протидіє російській агресії в Інтернеті. Екосистема «МРІЯ» створена для об’єднання проектів, які розроблені у синергії Кіберполіції України та волонтерів, зокрема:

Бот «StopRussia | MRIYA»
<https://t.me/stopdrugsbot>

Приймає інформацію про фейкові ресурси, котрі перевіряються нашими модераторами та відправляються на блокування в Телеграм-канал. Зібрано найбільшу кількість антиукраїнських ресурсів та профілів – більше 90 тис. У розділі «Надіслати скаргу на ресурс» - кожен може долучитися до блокування ресурсів окупанта. Вам буде надано випадкове посилання, а також текст скарги, які постійно змінюються.

Канал «StopRussia | MRIYA»
<https://t.me/+wXRpHruz8do1MThi>

Спільнота небайдужих українців, котрі блокують та протидіють російській агресії в Інтернеті. Канал - це головна інструкція та засіб комунікації з підписниками щодо блокування, а також платформа, де щоденно та систематично надаються онлайн-завдання для підписників, актуальні новини та свіжа інформація, у тому числі навчальні матеріали по кібергігієні. Загалом заблоковано понад 22 тисячі ворожих ресурсів.

Сервіс StopFraudMriya (
<https://t.me/StopFraudMriya_bot>
) – сервіс для перевірки інформації за номером телефону, банківської картки або банківського рахунку. Виявляємо та знищуємо шахрайські схеми і руйнуємо плани зловмисників!

Сервіс «Scamfari»
<https://scamfari.com>
- сервіс, за допомогою, якого користувачі мають можливість перевірити листи, повідомлення та інші електронні повідомлення на наявність ознак шахрайства.

![](/files/проект-mriya-bannermrija.jpg)
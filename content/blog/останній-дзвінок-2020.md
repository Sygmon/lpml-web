---
date: 28.05.2020
---
# Останній дзвінок 2020

Дорогі наші випускники!

Цей навчальний рік закінчується ось таким неочікуваним останнім дзвінком. Це завжди хвилююче свято - спостерігати за мужніми юнаками і красивими дівчатами, і знати, що наша праця допомагала у вашому розвитку і становленні!

Ми віримо і знаємо, що які би труднощі не зустрілися на вашому шляху, ви завжди вийдете переможцями з усіх ситуацій, бо наші ліцеїсти - це цвіт України, наші ліцеїсти - найкращі!

Ми з радістю вчили вас і з надією проводжаємо у доросле життя. Ми завжди раді бачити вас у гостях в нашому ліцеї, чути розповіді про ваші досягнення і пишатися вами!

Дякуємо також всім батькам за ваших дітей, вашу підтримку і зацікавленість у їх результатах)

Бажаємо всім здоров'я, гарних успіхів на зовнішньому оцінюванні та щоб вибрані вами виші гостинно відкрили перед вами свої двері!

Випускники [приготували для вас відео](https://www.youtube.com/watch?v=WvOiOdAdglk&amp;feature=youtu.be), щоб ми всі нагадали собі, якими ми їх знаємо!

[Читати усі новини](/news)
date: 28.05.2020

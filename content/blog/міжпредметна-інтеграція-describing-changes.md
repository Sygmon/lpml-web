# Міжпредметна інтеграція : &#171;Describing changes&#187;

У межах проекту «Міжпредметне навчання» 23 лютого на базі ЛФМЛ проведено майстер-клас для учителів Жидачівського району Львівської області.

Сьогодні вивчення іноземної мови не можливо виокремити в окремий процес. Згідно методичних рекомендацій методичне підґрунтя для навчання іноземної мови, що сприяє реалізації інтегрованих змістових ліній, становлять визначальні підходи: **компетентнісний, інтегрований (міжпредметний), комунікативно- діяльнісний і особистісно зорієнтований**.

Беручи за основу інтегрований та комунікативно-діяльнісний підходи,  вчитель англійської мови, методист НМЦО м.Львова  Світлана Матис організувала і провела майстер-клас для колег з області у формі відкритого уроку у 9-му класі .

Після опрацювання матеріалу «Analyzing Quantities», «Tables and Graphs», учні мали можливість подискутувати  щодо змін та їхнього визначення, а також їхнього впливу на суспільство. За основу уроку взято аналіз лінійних графіків, гістограм та таблиць. Для візуалізації матеріалу вчителем підібрана доповідь щодо визначення коефіцієнту щастя у 156 країнах світу.

Присутні вчителі відзначили високий рівень володіння учнями англійської мови, їхнє зацікавлення і рівень мотивації. Учнів не потрібно було змушувати говорити англійською. Вони працювали в парах  і несли відповідальність за знання  один одного (peer teaching). Використання мобільного телефону як засобу пошуку інформації також себе оправдовувало, оскільки матеріал був досить складним як на учнів 9 класу.

Пишаємося своїми учнями і запрошуємо колег до співпраці!!!

Світлана Матис, вчитель англійської мови, методист НМЦО м. Львова

![](/images/blog/міжпредметна-інтеграція-describing-changes/pids.jpg)

[Читати усі новини](/news)

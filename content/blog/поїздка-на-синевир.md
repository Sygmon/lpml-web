---
date: 08.05.2018
---
# Поїздка на Синевир

Протягом 3 днів (29.04-01.05) ми відпочивали у Карпатах. Такі подорожі мають магічну силу, як і самі Карпати!

Вони об’єднують велику шкільну громаду, додають духу і наснаги. Вони ніколи не забуваються.

У перший день нашої мандрівки ми мали змогу піднятися на одну з гір і насолоджуватися прекрасними краєвидами. Перехід через гірську річку насправді оздоровив усіх. Вечірня ватра підняла усім настрою та нагадала пластунські пісні. Другий день подорожей приніс насолоду від краєвидів над озером Синевир. Учитель історії Юрій Михайлович зачарував усіх (навіть інших туристів) розповідями та легендами, пов’язаних з цим загадковим озером. Вечірні ігри та розваги додали справжнього смаку нашим емоціям. І знову ватра!!! Цілу ніч ми співали та ділилися враженнями. Карпатські смереки шепотіли нам свої таємниці, а повний місяць вселяв романтику в наші серця.

Треба віддати належне заступнику директора Лілії Мирославівні та вчителеві історії Юрію Михайловичу, які вдало організовують різного роду розваги, вміють додати позитивного настрою та з розумінням ставляться до кожного. Мабуть, такі люди і роблять найбільший вклад у виховання української молоді!

Дякуємо усім організаторам та учасникам мандрів за теплі хвилини, усмішки та дружбу!!!

![](/images/blog/поїздка-на-синевир/31950332_1608411775944267_8015746113619361792_n.jpg)

![](/images/blog/поїздка-на-синевир/32074092_1608412182610893_615290151467220992_n.jpg)

![](/images/blog/поїздка-на-синевир/31960235_1608412522610859_6748972456288976896_n.jpg)

[Читати усі новини](/news)
date: 08.05.2018

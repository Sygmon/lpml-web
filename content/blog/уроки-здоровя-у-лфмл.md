---
date: 20.03.2019
title: "\u0423\u0440\u043E\u043A\u0438 \u0437\u0434\u043E\u0440\u043E\u0432'\u044F\
  \ \u0443 \u041B\u0424\u041C\u041B"
---
У понеділок 19.03.2019 студенти Львівського національного медичного університету, члени Студентське самоврядування університету провели перші уроки на тему «Здорове статеве життя та проблеми ВІЛ/СНІДу» для учнів 10-их класів Львівського фізико-математичного ліцею.

Метою проекту є підвищення рівня обізнаності школярів щодо актуальних проблем репродуктивного здоров‘я.

У ході уроку студенти розповідають про особливості анатомії, фізіології та гігієни чоловічої і жіночої репродуктивної системи, а потім під час інтерактивної гри в групах розбирають проблеми інфекцій, що передаються статевим шляхом, зокрема, проблеми ВІЛ/СНІДу.

У студентів-лекторів та учнів нема вікового бар’єру, що дає змогу учням бути відвертішими та дізнатися відповіді на питання, що їх турбують.

Із такими уроками студенти відвідають ще гімназію «Престиж», Класичну гімназію, СЗШ № 60, СЗШ №65 та СЗШ №99.

Даний проект організований за підтримки КНП Львівської обласної ради «Львівський обласний центр громадського здоров‘я» та Відділу освіти Шевченківського та Залізничного районів управління освіти департаменту гуманітарної політики Львівської міської ради.

![](/files/уроки-здоровя-у-лфмл-1.jpg)

![](/files/уроки-здоровя-у-лфмл-2.jpg)

![](/files/уроки-здоровя-у-лфмл-3.jpg)

![](/files/уроки-здоровя-у-лфмл-4.jpg)
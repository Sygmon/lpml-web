---
date: 07.05.2019
title: "\u0422\u0443\u0440\u043D\u0456\u0440 \u0437 \u0456\u043D\u0442\u0435\u043B\
  \u0435\u043A\u0442\u0443\u0430\u043B\u044C\u043D\u043E\u0457 \u0433\u0440\u0438\
  \ \xAB\u0429\u043E? \u0414\u0435? \u041A\u043E\u043B\u0438?\xBB \u0441\u0435\u0440\
  \u0435\u0434 \u0443\u0447\u043D\u0456\u0432 8-10 \u043A\u043B\u0430\u0441\u0456\u0432\
  \ \u043B\u0456\u0446\u0435\u044E"
---
23 квітня 2019 року було проведено турнір з інтелектуальної гри «Що? Де? Коли?» серед учнів 8-10 класів ліцею. Всі питання організації змагань регламентовані діючим Кодексом МАК та діючим Положенням про проведення офіційних змагань ВГО ЛУК серед школярів.

Для участі в турнірі зареєструвалися 15 команд. Поза конкурсом в турнірі брала участь команда «Недосип squad», призер міського чемпіонату та чвертьфіналіст Чемпіонату України. Програма турніру складалася з трьох турів по 12 запитань. У пакеті запитань були запитання від цьогорічного чемпіона міста та області серед школярів команди 11-Д класу «Мама, я в ліцеї» (капітан - Мерцало Катерина). Понад дві години тривала напружена боротьба. З початку турніру захопила лідерство і в сумі набрала найбільшу кількість балів (31 з 36) команда « Недосип squad » (Грицина А., Шаламай Д., Половніков О., Винничук І., Івашенцева В., Сподарик О.), яка у першому турі справилася з усіма запитаннями.

За результатами турніру перемогла команда 10-А класу «#blakdanse» (Буланов В., Гриськов О., Ковалевич М., Єршова А., Романус Я.) з результатом 27 балів. На другому місці (25 балів) команда 9-Г класу «Без назви» (Савчук Є., Турчиняк П., Паров'як М., Бучко У., Рожанківський Ю., Гунько Я.). Третє місце і 22 бали - у команди 10-Б класу «ТПМХ» (Бачинський Д., Бодаковський Ю., Рудько М.-Ю., Карплюк Ю., Музичук Т., Панасюк Н.).

Хорошу гру показали також команди «Наша команда» (10-Б клас). «Камчатка» (8-А клас), «Птаха» (9-А клас). Небагато поступилися їм команди «Каливани» (9-В), «Дежавю» (8-А) та « Стінолами» (8-В).

Оргкомітет турніру вітає переможців та учасників. Нагадуємо, що такі турніри з осені у ліцеї будуть регулярними. А кращі команди зможуть взяти участь у чемпіонаті Львова з інтелектуальних ігор ШПІЛЬ.

![](/files/турнір-з-інтелектуал-1щдк_0519.jpg)
![](/files/турнір-з-інтелектуал-5щдк_0519.jpg)
![](/files/турнір-з-інтелектуал-4щдк_0519.jpg)
![](/files/турнір-з-інтелектуал-3щдк_0519.jpg)
![](/files/турнір-з-інтелектуал-2щдк_0519.jpg)
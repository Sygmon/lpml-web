# Тренінг з фахівцем організації Тriangle
Сьогодні (23 лютого) ліцеїсти мали тренінг з фахівцем організації Triangle про запобігання сексуальному насильству та експлуатації. Учні дізналися, що за такі злочини передбачена кримінальна відповідальність.
![](/images/тренінг-з-фахівцем-організації-тriangle/triangle.png)
Стаття 152. Зґвалтування
1. Вчинення дій сексуального характеру, пов’язаних із вагінальним, анальним або оральним проникненням в тіло іншої особи з використанням геніталій або будь-якого іншого предмета, без добровільної згоди потерпілої особи (зґвалтування) - карається позбавленням волі на строк від трьох до п’яти років.
3. Зґвалтування, вчинене групою осіб, або зґвалтування неповнолітньої особи - карається позбавленням волі на строк від семи до дванадцяти років.
4.   Дії, передбачені частиною першою цієї статті, вчинені щодо особи, яка не досягла чотирнадцяти років, незалежно від її добровільної згоди, - караються позбавленням волі на строк від десяти до п’ятнадцяти років.
Стаття 155. Вчинення дій сексуального характеру з особою, яка не досягла шістнадцятирічного віку.
1. Вчинення повнолітньою особою дій сексуального характеру, пов’язаних із вагінальним, анальним або оральним проникненням в тіло особи, яка не досягла шістнадцятирічного віку, з використанням геніталій, іншого органу чи частини тіла або будь-якого предмета, - караються обмеженням волі на строк до п’яти років або позбавленням волі на той самий строк.
Кримінальній відповідальності підлягають особи, які до вчинення злочину досягли віку 16 років. Це так званий загальний вік кримінальної відповідальності.
Закон також передбачає і знижений вік кримінальної відповідальності. Йдеться про осіб у віці від 14 до 16 років. Ці особи підлягають кримінальній відповідальності за такі види злочинів, як: вбивство, умисне тяжке тілесне ушкодження, зґвалтування, хуліганство та інші.
[Читати усі новини](/news)


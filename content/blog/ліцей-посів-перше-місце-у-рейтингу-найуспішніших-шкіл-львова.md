---
date: 05.09.2014
title: "\u041B\u0456\u0446\u0435\u0439 \u043F\u043E\u0441\u0456\u0432 \u043F\u0435\
  \u0440\u0448\u0435 \u043C\u0456\u0441\u0446\u0435 \u0443 \u0440\u0435\u0439\u0442\
  \u0438\u043D\u0433\u0443 \u043D\u0430\u0439\u0443\u0441\u043F\u0456\u0448\u043D\u0456\
  \u0448\u0438\u0445 \u0448\u043A\u0456\u043B \u041B\u044C\u0432\u043E\u0432\u0430"
---
У Львові проаналізували успішність та неуспішність учнів міських шкіл на ЗНО у цьому та в попередні роки та уклали рейтинг шкіл. Також виокремили найкращі школи шести львівських районів та уклали шість міні-рейтингів з окремих предеметів. Відтак на першому місці – Фізико-математичний ліцей при Львівському університеті, на другому – Львівська академічна гімназія при НУ “Львівська політехніка”, а третя – Класична гімназія при Львівському національному університеті ЛНУ ім. Івана Франка.

Рейтинг найкращих шкіл міста запропонувало видання
[Львівська пошта](http://www.lvivpost.net)
.

Аналіз проводили на основі результатів ЗНО із семи предметів: враховувалися результати тестування із англійської мови, біології, географії, історії України, математики, української мови та літератури, а також фізики.

Оскільки про якість навчання свідчить не лише кількість “успішних” учнів, а й чисельність тих, які отримують низькі оцінки, то, аналізуючи результати ЗНО, ми звертали увагу на два показники: кількість учнів, які набрали під час тестування високі бали (>173), і кількість тих, які отримали низькі бали (<135,5).

Аби отримати більшу вибірку, а відтак достовірніший результат, ми брали до уваги результати ЗНО за 2010-2014 роки (попередній рейтинг, нагадаємо, грунтувався на даних за 2008-2012 рр.)

Якщо кілька шкіл отримували однаковий підсумковий бал, то, аби розподілити їх, ми звертали увагу також на кількість “200-бальників”.

[![Schools](/files/ліцей-посів-перше-мі-schools_498x550.jpg)](http://tvoemisto.tv/media/gallery/full/s/c/schools.jpg)

Детальніше читайте
[тут](http://tvoemisto.tv/news/u_lvovi_vyznachyly_20_nayuspishnishyh_shkil_infografika_65942.html)
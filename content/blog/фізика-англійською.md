---
date: 14.06.2019
---
# Фізика англійською

Цьогоріч практика з англійської мови для учнів 10 класів Львівського фізико-математичного ліцею видалася багатофункціональною. У межах міського проекту ми скористалися з нагоди приймати у себе мобільну пересувну фізичну лабораторію. Наші учні опрацювали потрібний матеріал для аналізу та пояснення принципу роботи стендів. Учитель фізики Козловська Лілія Мирославівна провела практикум, під час якого учні пояснили усі необхідні явища та закони. Опісля учні працювали в командах, перекладаючи потрібний матеріал на англійську мову. За методом ротаційних трійок учні обмінялися матеріалом, представили його один одному.

Оскільки при ліцеї працює мовний табір у межах проекту «LvivKids», то десятикласники мали можливість представити усі стенди вдячним слухачам виключно англійською мовою. А наступного дня до нас у гості завітали учні  львівської класичної гімназії, які теж вислухали наших учнів.

Такий формат практики є надзвичайно корисний для учнів, адже поєднання фізики (науки) та англійської мови є основою технології CLIL або STEM навчання, а використання фізичних законів на конкретних прикладах з повсякденного життя засвідчує тісний зв’язок науки з реальністю.

Дякуємо усім за цінну можливість розвиватися та удосконалюватися!

Світлана Матис, вчитель англійської мови ЛФМЛ

![](/images/blog/фізика-англійською/5lam.jpg)

![](/images/blog/фізика-англійською/7lam.jpg)

![](/images/blog/фізика-англійською/10lam.jpg)

![](/images/blog/фізика-англійською/1lam.jpg)

![](/images/blog/фізика-англійською/2lam.jpg)

![](/images/blog/фізика-англійською/3lam.jpg)

![](/images/blog/фізика-англійською/4lam.jpg)

![](/images/blog/фізика-англійською/6lam.jpg)

![](/images/blog/фізика-англійською/8lam.jpg)

![](/images/blog/фізика-англійською/9lam.jpg)

[Читати усі новини](/news)
date: 14.06.2019

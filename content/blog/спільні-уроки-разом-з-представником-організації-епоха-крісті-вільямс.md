---
date: 12.12.2017
title: "\u0421\u043F\u0456\u043B\u044C\u043D\u0456 \u0443\u0440\u043E\u043A\u0438\
  \ \u0440\u0430\u0437\u043E\u043C \u0437 \u043F\u0440\u0435\u0434\u0441\u0442\u0430\
  \u0432\u043D\u0438\u043A\u043E\u043C \u043E\u0440\u0433\u0430\u043D\u0456\u0437\u0430\
  \u0446\u0456\u0457 \xAB\u0415\u043F\u043E\u0445\u0430\xBB \u041A\u0440\u0456\u0441\
  \u0442\u0456 \u0412\u0456\u043B\u044C\u044F\u043C\u0441"
---
4 грудня 2017 року у ФМЛ вчителями англійської мови проведено спільні уроки разом з представником організації «Епоха» Крісті Вільямс в рамках реалізації проекту «1+1», який організовано Навчально-методичним центром освіти м. Львова та за сприяння управління освіти департаменту гуманітарної політики Львівської міської ради,  з метою  якісної організації навчального процесу  у 2017 – 2018 н.р,  розвитку інтересу до іноземних мов та культури іншомовних країн.

**Метою**
проекту є створення інноваційного середовища на уроках англійської мови для імплементації 10 ключових компетентностей  за сприяння носіїв мови, що сприятиме єдності предметного, процесуального та емоційно-ціннісного компонентів на засадах оволодіння іноземною мовою у контексті міжкультурної парадигми, що передбачає навчання мови народу, який нею спілкується, та ознайомлення з його культурою.

Отож, основною
**ціллю**
проекту полягає у забезпеченні учнів ЗНЗ м. Львова можливістю вільного спілкування з носіями мови на уроках англійської мови, створенні позитивної атмосфери спілкування для подолання мовного бар’єру та обміну  досвідом між волонтером та вчителем англійської мови.

Після проведених 6-ти уроків з учнями 9В,9А,10Д,10Г класів  Крісті Вільямс з великою приємністю і захопленням відзначила високий рівень володіння англійською мовою учнями ліцею. Учні почувалися впевнено, з радістю спілкувалися із гостею-носієм мови, вільно висловлювали свої думки. Слід зазначити, що жодного мовного бар’єру наші учні не відчували.

Ліцеїсти також підтвердили, що такі уроки вважають корисними і цікавими. Вони вчергове переконалися, що спілкуватися з іноземцями нескладно, якщо є бажання і спільна тема для обговорення.

С.Матис, учитель англійської мови

![](/files/спільні-уроки-разом--20171204_085059.jpg)
![](/files/спільні-уроки-разом--20171204_101158.jpg)
![](/files/спільні-уроки-разом--20171204_091912.jpg)
![](/files/спільні-уроки-разом--20171204_091857.jpg)
![](/files/спільні-уроки-разом--20171204_085237.jpg)
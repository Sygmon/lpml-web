---
date: 29.07.2013
title: "\u0417\u043E\u043B\u043E\u0442\u043E \u043D\u0430 \u043C\u0456\u0436\u043D\
  \u0430\u0440\u043E\u0434\u043D\u0456\u0439 \u043E\u043B\u0456\u043C\u043F\u0456\u0430\
  \u0434\u0456 \u0437 \u0445\u0456\u043C\u0456\u0457 (\u041C\u043E\u0441\u043A\u0432\
  \u0430, \u0420\u043E\u0441\u0456\u044F)"
---
На 45-й Міжнародній олімпіаді з хімії, яка проходила з 15 по 24 липня 2013 року у Москві, олімпійське золото для української збірної завоював Андрій Стельмах, випускник Львівського фізико-математичного ліцею при Львівському національному університеті ім. І. Франка.

Олімпійське золото для української збірної також завоювали Олександр Вигівський, випускник Харківської гімназії №47, та Микита Оніжук, учень Харківського технічного ліцею №173.

А бронзову медаль здобув киянин Христофор Хохлов, який навчається в науково-природничому ліцеї №145.

«Наші школярі вкотре довели, що ми маємо потужний науковий потенціал для розбудови хімічної галузі. Прагнучи трансформувати українську хімічну галузь у потужного гравця на світовому ринку, ми будемо й надалі підтримувати хімічну освіту та створювати умови для того, щоб талановиті хіміки залишалися працювати в Україні», – прокоментував генеральний директор холдингу OSTCHEM Олександр Халін.

Цього року за перемогу у найпрестижнішому міжнародному турнірі з хімії змагався 291 школяр із 74 країн світу. У загальному заліку Україна, яку гідно представляли четверо учнів із Харкова, Львова і Києва, увійшла у п’ятірку найсильніших команд світу разом з Кореєю, Китаєм, Тайванем та Росією.

Джерело:
<http://www.wz.lviv.ua/news/38563>
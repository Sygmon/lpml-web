# Українські школярі та випускники здобули чотири медалі на Міжнародній олімпіаді з астрономії та астрофізики в Пекіні

За перемогу в Китаї боролися близько 200 учасників з 39 країн світу.

Українці отримали дві срібних та дві бронзових медалі:

- «срібло» — Іван Рідкокаша, випускник Харківського фізико-математичного ліцею № 27;
- «срібло» — Назарій Фортуна**,** випускник фізико-математичного ліцею-інтернату Львівського національного університету ім. Івана Франка;
- «бронза» — Павло Гілей, учень 11 класу фізико-математичного ліцею-інтернату Львівського національного університету ім. Івана Франка;
- «бронза» — Максим Рябоконь, випускник Ліцею № 142 Києва.

Учасники змагалися у кількох турах: теоретичний, практичний, спостереження за зоряним небом та командний.

Закінчилися змагання 11 листопада.

Міжнародна олімпіада з астрономії та астрофізики — це щорічний конкурс, на який приїздить одна команда (до 5 школярів чи студентів) від країни. Переможців відзначають в індивідуальній першості та нагороджуються золотими, срібними та бронзовими медалями, а також відзначаються похвальними грамотами та призами в окремих номінаціях, які встановлює країна-господар олімпіади.

![](/images/blog/українські-школярі-та-випускники-здобули-чотири-медалі-на/medium.jpg)

[Читати усі новини](/news)

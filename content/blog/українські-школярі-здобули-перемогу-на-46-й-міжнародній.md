---
date: 31.07.2014
---
# Українські школярі здобули перемогу на 46-й Міжнародній хімічній олімпіаді та увійшли до трійки найкращих команд світу (Ханої, В&#39;єтнам)

Дві золоті та дві срібні медалі завоювали українські школярі на 46-й Міжнародній хімічній олімпіаді в Ханої (В'єтнам). За сумою загальних балів українські школярі увійшли до трійки найкращих команд світу серед 77 країн-учасниць.

Золоті медалі здобули кияни Роман Діденко (ліцей № 100 «Поділ») і Христофор Хохлов (природничо-науковий ліцей № 145). Срібло для України привезли Олег Гордійчук і Владислав Нешта, учні Львівського фізико-математичного ліцею-інтернату. До того ж, золотий призер олімпіади Роман Діденко вперше в історії України набрав рекордну кількість балів – 86,08 – і став другим абсолютним золотим чемпіоном олімпіади, поступившись школяреві з Сінгапуру всього одним балом. Христофор Хохлов посів п'яте місце серед золотих призерів. Усього в хімічній олімпіаді взяв участь 291 школяр.

Детальніше тут -[ http://www.mon.gov.ua/ua/news/35547-ukrayinski-shkolyari-zdobuli-peremogu-na-46-y-migenarodniy-himichniy-olimpiadi-ta-uviyshli-do-triyki-naykraschih-komand-svitu](http://www.mon.gov.ua/ua/news/35547-ukrayinski-shkolyari-zdobuli-peremogu-na-46-y-migenarodniy-himichniy-olimpiadi-ta-uviyshli-do-triyki-naykraschih-komand-svitu)

[Читати усі новини](/news)

---
date: 19.02.2018
title: "\u042F\u043A \u0434\u043E\u0441\u0442\u0443\u043A\u0430\u0442\u0438\u0441\u044F\
  \ \u0434\u043E \u0441\u0435\u0440\u0446\u044F \u043F\u0456\u0434\u043B\u0456\u0442\
  \u043A\u0430?"
---
Відповідь на це запитання знає Любомир Хабурський, канадієць українського походження, в минулому адвокат, а сьогодні лектор УКУ. Ми мали нагоду поспілкуватися з п.Любомиром 12 лютого і ця зустріч була незабутньою. Понад 80 учнів 9-10 класів отримали поради від Любомира щодо питань гендерної рівності та стереотипностей. Неформальне спілкування з учнями дозволило останнім почуватися невимушено і розкуто. Приклади з власного життя, які наводив п.Любомир, допомогли нашим учням відчути атмосферу відвертості та щирості гостя. Оскільки Любомир канадієць, то у його промові перепліталися українська та англійська мови, але слід зазначити, що українською доводи звучали переконливішими і колоритнішими.  Усі присутні,як учителі, так і учні, отримали заряд енергії та інформацію для роздумів. Учні обговорювали твердження п. Любомира протягом декількох днів, цитували його, сперечалися.

Думаю, саме цього потребують наші ліцеїсти: матеріалу для роздумів і суперечок, в яких народжується істина.

С. Матис, вчитель англійської мови

![](/files/як-достукатися-до-се-l1.jpg)
![](/files/як-достукатися-до-се-l6.jpg)
![](/files/як-достукатися-до-се-l5.jpg)
![](/files/як-достукатися-до-се-l4.jpg)
![](/files/як-достукатися-до-се-l3.jpg)
![](/files/як-достукатися-до-се-l2.jpg)
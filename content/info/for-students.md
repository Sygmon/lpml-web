---
title: Для учнів
description: Для учнів
---
## Розклад на ІІ семестр 2022

[Завантаження](https://www.lpml.com.ua/media/8195/розклад-іі-семестр.xlsx "Розклад ІІ семестр.xlsx")

24 січня 2022 р. 18:45

## [Основні питання щодо ЗНО – 2022](https://www.lpml.com.ua/для-ліцеїстів/основні-питання-щодо-зно-2022/)

1.  **Терміни зовнішнього незалежного оцінювання ( далі – ЗНО)**

-   **Реєстрація з 01 лютого до 09 березня 2022 р.**
-   **Основна сесія з 23 травня до 17 червня 2022 р.**
-   Додаткова сесія – 23 червня до 15 липня 2022 р

2.  **Учасники ЗНО зможуть обирати предмети з переліку :** _українська мова,_ _українська мова_ _і література, історія України, математика, математика рівня стандарт, біологія, хімія, фізика, географія, англійська мова, німецька мова, французька мова, іспанська мова._
3.  Кожен учасник ЗНО матиме змогу скласти тест із п’яти предметів **безкоштовно**.
4.  Результати зовнішнього незалежного оцінювання з чотирьох предметів:

1) з **української мови;**

2) з **математики рівня стандарт**

3) з **іноземної мови** **або історії України** (період ХХ – початок ХХІ століття)

4) та **четвертого предмета** (із переліку предметів ЗНО) **за вибором випускників** та **учнів (слухачів, студентів) закладів загальної середньої освіти, професійно-технічної освіти та вищої освіти, які завершують здобуття повної загальної середньої освіти** у 2022 році зараховуватимуть **як результати державної підсумкової** атестації (ДПА).

5.  Тестові матеріали для ЗНО з історії України, математики, біології, географії, фізики, хімії будуть перекладені мовами національних меншин.
6.  6. Для участі в конкурсі на навчання у заклади вищої освіти України абітурієнти зможуть подати **Сертифікат ЗНО з 2019** **по 2022** роки.
7.  7. Абітурієнти матимуть право подати **до п’яти заяв** (на місця державного та регіонального замовлення) (п.1 р.VI **Умови прийому).**
8.  9. Розширено перелік спеціальностей для вступу в магістратуру, на які необхідно буде проходити єдине фахове вступне випробування (Умови прийому).
9.  Результати ЄВІ за 2020 - 2022 роки – дійсні.

  Львівський регіональний центр оцінювання якості освіти запрошує майбутніх абітурієнтів відвідати наш сайт **www.lv.testportal.gov.ua** і скористатись матеріалами для підготовки до ЗНО: програми ЗНО, характеристики сертифікаційних робіт ЗНО 2022 року та пройти онлайнове тестування тощо.

Додаткова інформація:

www.testportal.gov.ua – сайт Українського центру оцінювання якості освіти;

www.lv.testportal.gov.ua. – сайт Львівського регіонального центру оцінювання якості освіти;

0322422660 - гаряча лінія Львівського регіонального центру оцінювання якості освіти.

23 листопада 2021 р. 13:41

## [ПРАВИЛА ПОВЕДІНКИ ЛІЦЕЇСТІВ](https://www.lpml.com.ua/для-ліцеїстів/правила-поведінки-ліцеїстів/)

[**Інструкції з техніки безпеки**](https://www.lpml.com.ua/media/8193/тб.zip "ТБ.zip")

**ПРАВИЛА ПОВЕДІНКИ УЧНІВ ЛЬВІВСЬКОГО ФІ3ИКО-МАТЕМАТИЧНОГО ЛІЦЕЮ** 

**УЧНІ ЗОБОВ'ЯЗАНІ:**

-   Виконувати Статут ліцею. Оволодівати знаннями.
-   Брати активну участь у житті ліцею, підтримувати і примножувати традиції ліцею, його авторитет, діяти на благо ліцею.
-   Гідно поводити себе, дотримуватися культури поведінки.
-   Бути ввічливими у спілкуванні з учителями та працівниками ліцею, з повагою ставитися до батьків, проявляти милосердя, турбуватися про молодших.
-   Виконувати вказівки та розпорядження директора ліцею, педагогічної ради, вчителів, постанови класного і шкільного самоврядування.
-   Знати і дотримуватись правил техніки безпеки, протипожежної безпеки на уроках та в позаурочний час, вуличного руху - на дорогах, піклуватись про здорові і безпеку свого життя і товаришів.
-   Приходити до ліцею охайними та зі змінним взуттям. Перед початком занять роздягтися в гардеробі.
-   Не пропускати уроки, не запізнюватися на заняття. В разі пропуску хоча б одного навчального дня, учні повинні надати довідку про причину пропусків з лікарні або письмове пояснення, підписане батьками.
-   Мати при собі все потрібне для уроку: підручник, зошит, інше шкільне приладдя.
-   Повністю використовувати час, відведений для навчання, старанно працювати над поповненням своїх знань, систематично готуватись до уроків.
-   Під час уроку дотримуватися порядку і тиші. Виходити з уроку тільки з дозволу вчителя.
-   Під час перерви перебувати в коридорі. В теплу і суху погоду перерви проводити на подвір'ї ліцею.
-   Бережливо ставитися до ліцейського майна. В разі псування майна чи приміщення відшкодувати його вартість або провести ремонт.
-   Постійно підтримувати в чистоті і порядку приміщення ліцею та його територію.

**КАТЕГОРИЧНО ЗАБОРОНЯЄТЬСЯ:**

-   Приносити на урок сторонні речі, а також петарди, сірники, запальнички.
-   Курити, вживати алкоголь, наркотики.
-   Користуватися мобільними телефонами під час навчально-виховного процесу.
-   Смітити, приносити в ліцей соняшникове насіння, горіхи, а також заборонені наказом Міністерства освіти і науки продукти з барвниками, консервантами, ароматизаторами.
-   На перервах виходити за територію ліцею з метою відвідування кіосків та магазинів.

8 травня 2020 р. 12:20

## [Правила та розпорядок дня у гуртожитку ЛФМЛ](https://www.lpml.com.ua/для-ліцеїстів/правила-та-розпорядок-дня-у-гуртожитку-лфмл/)

**7.00** – підйом, зарядка

_Під час зарядки черговий прибирає в кімнаті_

**7.30 – 8.00** - перевірка санітарного стану кімнат (кімната повинна бути відкрита, черговий присутній)

**8.00 – 8.30** - сніданок

Якщо у кімнаті є хворий, необхідно до початку занять попередити про це чергового куратора і медпрацівника.

Під час уроків перебування в кімнатах гуртожитку ЗАБОРОНЕНЕ!

**12.15 – 14.00** - обід

**16.00** - підвечірок

**16.30 – 19.00** – вільний час.

Після 19.00 забороняється вихід з гуртожитку.

**19.0**0 - вечеря

З **19.30 до 21.00** – час самопідготовки (присутність всіх, хто проживає в гуртожитку, ОБОВ’ЯЗКОВА!)

**22.00** – підготовка до сну (всі повинні знаходитися у своїх кімнатах)

**22.30** – відбій

10 травня 2020 р. 23:00

## [Вітаємо з перемогою!](https://www.lpml.com.ua/для-ліцеїстів/вітаємо-з-перемогою/)

Вітаємо Нешту Поліну, ученицю 8А класу, з перемогою у обласному вокальному конкурсі "Мрії збуваються, приуроченому 80-ти річчю з дня народження Володимира Івасюка, а також в районному етапі XX Всеукраїнського дитячо-юнацького фестивалю мистецтв "Сурми звитяги". Бажаємо перемоги у наступних конкурсах та фестивалях!!!!

![](/images/for_students1.jpg)![](/images/for_students2.jpg)

30 жовтня 2019 р. 13:06

## [Андріївські вечорниці 2018](https://www.lpml.com.ua/для-ліцеїстів/андріївські-вечорниці-2018/)

Віддаючи шану минулому, беручи усе найкраще у наше сьогодення, ми на вечорницях відроджуємо усе найдорожче, що є у народу: його мову, пісню, історію…

![](/images/for_students3.jpg)

Уже потроху вечоріє,

Дівчата сміхом майорять.

Сьогодні ж нічка особлива

І вишиванки час вдягать.

![](/images/for_students4.jpg)

Анумо всі на вечорниці,

Хлопці кусатимуть калач.

І не соромтесь, білолиці,

Що вам підморгує козак.

![](/images/for_students5.jpg)

Сьогодні треба ворожити,

Традицій всяких аж за край,

І хлопцям голови крутити,

Ану, музико, швидше грай!!

![](/images/for_students6.jpg)![](/images/for_students7.jpg)![](/images/for_students8.jpg)

18 грудня 2018 р. 14:05

## [Новий досвід у міському проекті «LvivKids»!!!](https://www.lpml.com.ua/для-ліцеїстів/новий-досвід-у-міському-проекті-lvivkids/)

Реалізовуючи міський проект «LvivKids», протягом 3-ьох тижнів червня у Львові організовано роботу 20-ти мовних таборів,  до участі яких залучені учні 1-7 класів. Вчора, 29 травня, учні 10-Г (вже 11) фізико-математичного ліцею відвідали один з таких таборів у початковій школі «Світанок». Нас було 12 (6 пар) – розумних, відважних, витривалих, мужніх. Кожна пара працювала з десятком дітей і протягом 20 хвилин організовувала різноманітні активності, після чого ми змінювали групи і все починалося знову. Після 2-ох годин роботи емоціям не  було меж як у дітей, та і в ліцеїстів. Згідно слів одного класовода,якщо навіть Денис  притих, значить робота була організована належним чином. Наші ліцеїсти не приховували радості і захоплення. З іншого боку, вони були вражені складністю та відповідальністю, адже щоб втримати увагу 10 дітей, зацікавити та ще й англійською мовою,  потрібні супер можливості та здібності.

Я як вчитель надзвичайно задоволена таким досвідом роботи. Тільки тепер мої учні усвідомили, яку сатисфакцію можна отримати від надскладної роботи і яких зусиль потрібно докласти, щоб досягнути бажаного результату.

 Світлана Матис, учитель англійської мови ЛФМЛ, методист НМЦО м. Львова

![](/images/for_students9.jpg)![](1images/for_students10.jpg)![](/images/for_students11.jpg)![](/images/for_students12.jpg)![](/images/for_students13.jpg)![](/images/for_students14.jpg)![](/images/for_students15.jpg)![](/images/for_students16.jpg)![](/images/for_students17.jpg)

31 травня 2018 р. 13:28

## [Наближається Великдень!! Веселих свят!!](https://www.lpml.com.ua/для-ліцеїстів/наближається-великдень-веселих-свят/)

Ліцеїсти вітають усіх з Велкоднем і бажають насичених барв у житті, як і їхні писанки-привітання! Христос воскрес!!!

Котилася писаночка з гори на долину,  
Прикотилась прямісінько до нас у гостину,  
А за нею йде Великдень, несе білу паску,  
Дзвонить в дзвони, всім дарує радощі і ласку.  
Відчиняймо воротонька, гостей вітаймо,  
"Христос воскрес!" усі разом мерщій заспіваймо.

![](/images/for_students18.jpg)![](/images/for_students19.jpg)![](/images/for_students20.jpg)![](/images/for_students21.jpg)![](/images/for_students22.jpg)![](/images/for_students23.jpg)![](/images/for_students24.jpg)![](/images/for_students25.jpg)![](/images/for_students26.jpg)![](/images/for_students27.jpg)

4 квітня 2018 р. 13:07

## [Андріївські вечорниці - 2017](https://www.lpml.com.ua/для-ліцеїстів/андріївські-вечорниці-2017/)

Ліцеїсти уміють не тільки потужно учитися, але й цікаво розважатися)

Ось як було відбувалися у ліцеї традиційні андріївські вечорниці:

![](/images/for_students28.jpg)![](/images/for_students29.jpg)![](/images/for_students30.jpg)![](/images/for_students31.jpg)![](/images/for_students32.jpg)

13 грудня 2017 р. 12:46

## [Читали, співали, слухали Антонича та про Антонича](https://www.lpml.com.ua/для-ліцеїстів/читали-співали-слухали-антонича-та-про-антонича/)

25 жовтня 2017 р. у ліцеї відбувся вечір творчості талановитого українського поета Б.-І. Антонича

Дякуємо учням, вчителям ліцею та нашому гостеві, досліднику творчості поета [Danylo Ilnytskyi](https://www.facebook.com/danylo.ilnytskyi?fref=gs&dti=33427370676&hc_location=group) - старшому науковому співробітнику музею Івана Франка "Франкова оселя", за такий духовний вечір та приємне спілкування.

Росте Антонич і росте трава  
і зеленіють кучеряві вільхи.  
Ой, нахилися, нахилися тільки,  
почуєш найтайніші з всіх слова..

![](/images/for_students33.jpg)![](/images/for_students34.jpg)![](/images/for_students35.jpg)![](/images/for_students36.jpg)

26 жовтня 2017 р. 14:10

## [Табір у Підкамені, 2015 рік](https://www.lpml.com.ua/для-ліцеїстів/табір-у-підкамені-2015-рік/)

       Табір. Для кожного це слово різне. Одні уявляють простір без краю і палатки на галявині, інші – веселу метушню і спільні трапези десь у горах, а ще хтось – те відчуття, коли завмирає серце, і легку усмішку, згадуючи давно минулі незабутні дні.

       Табір. Біля вершини Підкаменя. Дюжина друзів – і ці дні назавжди вкарбуються в пам'ять. Табір… ні, не табір, а незбагненна суміш навчання і відпочинку, праці і розваг, сміху й затишку. Тут знайшли своє місце і фізики, і хіміки, і економісти, і безліч інших, відданих своїй праці, людей. Все це породжує особливу атмосферу, яку не сплутаєш із нічим іншим. Ранкові пробіжки, ще коли холод стелиться по траві, гамір у їдальні, приглушений сміх до першої ночі, і, звісно, навчання.

       Це не літня школа, ні. Це місце, де ти сам вивчаєш те, що любиш. Теореми, доведення, довгі ланцюжки хімічних реакцій і безліч латинських назв флори і фауни. Години минають непомітно, ти не зогледишся, як пролетить час, і у своє право вступить відпочинок.

       Турніри по волейболу захоплюють, змагання по футболу притягують, і тоді вся околиця чує веселі вигуки. Теніс. Він займає вільні вечори, і коли м’ячик летить тобі на зустріч, все всередині немов перевертається від зосередженості та захвату. Бадмінтон у безвітряну погоду, напружені партії в шахи, де ферзі та королі миготять перед очима. А також всім відома гра «Що? Де? Коли?», де піддається випробуванню вся твоя логіка, а відповіді бувають неочікуваними і водночас простими.

       Це не табір, ні… Це місце, де найкращі моменти не планують, а найсмішніші жарти не записують, де немає суворих шкільних правил і довгих нудних годин, які інколи заповнюють тижні літа.

       Це не табір, ні… Це щось більше, де знаходить своє місце кожен, де нечутно стираються межі між класами, де інколи спиняєшся і розумієш, так, як зараз, не буде ніколи.

       Це незбагненна пригода, яка залишиться в пам'яті, житиме у спогадах, яка познайомить із новими людьми, подарує нові моменти, враження та ідеї. Це одне з тих місць, у якому, здавалося б, нічого не змінюється, і де кожен знаходить свій власний маленький світ.

       Ці моменти… вони неповторні, їх буває багато, але водночас усі вони різні. У свої найгірші дні ти повертаєшся до цих спогадів знову і знову, заново переживаєш усі пригоди і враження.

       Цінуйте їх. Цінуйте ці моменти, мов найдорожче в світі, не забувайте про них, не закидайте в найглибший закуток свідомості, повертайтеся туди раз за разом так, як хочеться повернутися в Підкамінь.

![13711609 1144915545569592 1916677094 O](/images/for_students37.jpg) ![13702525 1144915402236273 378205590 O](/images/for_students38.jpg) ![13730753 1144916015569545 2030192945 O](/images/for_students39.jpg) ![13621866 1144915665569580 1616089409 O](/images/for_students40.jpg) ![13694078 1144915762236237 1014182587 O](/images/for_students41.jpg) ![13699357 1144915932236220 748184257 O](/images/for_students42.jpg) ![13709556 1144927472235066 762691556 O](/images/for_students43.jpg)

24 липня 2016 р. 14:01

## [Останній дзвоник 2013](https://www.lpml.com.ua/для-ліцеїстів/останній-дзвоник-2013/)

15 червня 2013 р. 20:05

## [Бардівські вечори](https://www.lpml.com.ua/для-ліцеїстів/бардівські-вечори/)

На вулиці щойно почався листопад. Незначне тепло все ще нагадує про минуле літо, проте холодний вітер зриває з дерев останнє пожовтіле листя, а сонце все рідше з’являється поміж похмурих хмар. Земля готується до зими. Все засинає, призупиняється.. Та ці зміни ніяк не торкнулись учнів фізико- математичного ліцею. В їдальні закладу світиться. Усюди рух, галас, крики. Одні з кимось говорять, інші щось шукають, треті просто сидять і спостерігають за цим хаосом. Мало хто знає істинну мету цього своєрідного зібрання під назвою «барди». Початок їм поклав хлопець, учень тодішнього 10-Г класу, Слюсаренко Олег. Знайшовши однодумців, він прагнув таким чином започаткувати у стінах ліцею давню українську традицію – співи під гітару у колі друзів.

![Bard5](/images/for_students44.jpg) ![Bard6](/images/for_students45.jpg)

Барди – це те, що не дає зникнути українській музиці, знаходить все більше і більше її прихильників, показує, як прекрасно можна провести час у колі близьких без додаткових «засобів підняття настрою». Музика завжди згуртовувала, об’єднувала. І ліцейські барди не стали винятком. Вже з першого проведення вони зібрали чималу кількість людей – з 8 та 9, 10, 11 класів.Знайшлись шанувальники таких дійств і серед випускників та привернули увагу навіть вчителів! Багато учнів до сьогоднішнього дня згадують пісні, які грав на гітарі вчитель географії Василь Григорович та виспівував своїм хриплуватим голосом старі рядки. Як це було чудово!

![Bard3](/images/for_students46.jpg) ![Bard1](/images/for_students47.jpg)

Кожен зумів найти собі близьких за духом людей, вивчити кілька нових та заспівати десятки старих пісень, відпочити від постійного напруження і клопітливих думок про навчання, беручи участь у цікавих, веселих конкурсах. Ведучі, котрими на перші барди були Олег та Ганнуся Карачевська, дуже постарались і зробили цей вечір справді незабутнім. Яскраві враження та неймовірні спогади забезпечили хороший настрій надовго.

![Bard2](/images/for_students48.jpg) ![Bard7](/images/for_students49.jpg)

Звичайно, що перші барди були найцікавіші, адже це було щось таке зовсім нове і ще непізнанне. Другий та третій рази також не менш класні. Завдяки Олегу у нас з’явились співаники з текстами більшості пісень, кількість гітаристів зросла.. Люди почали цікавитись, розвивати цей рух. Такий необхідний відпочинок був, є та буде забезпечений працьовитим ліцеїстам завдяки бардам. Водночас, наступні покоління вчитимуться українським традиціям, будуть поширювати їх між свого кола спілкування, стануть більш відповідальними, оригінальними.. Старші ж згадають ті часи, коли й самі були ліцеїстами. Вихователі та вчителі побачать, що таки навчили нас багато чому – відповідальності, довірі, любові, вигадливості. Гості з інших кутків Львова зрозуміють, що ми вміємо не лише відмінно вчитись, але й стовідсотково відпочивати.  
Ми, всі ті, що брали хто часткову, а хто і неоціненно велику участь у підготовці бардів, сподіваємось що ця чудова традиція не закінчиться, коли настане час нам покинути ліцей. Хотілось би повертатись і брати участь у таких заходах. Ми – одна дружня сім’я, де ніхто нікого не забуває та всі завжди разом. Барди, музика, гітара, пісні.. Все це ті речі, котрі допомагають нам зібратись докупи, тому вони просто неоціненні.

![Bard4](/images/for_students50.jpg) ![Bard8](/images/for_students51.jpg)

Дата проведення: 9.11.2012, 25.1.2013, 15.03.2013

Автор статті: Яцків Яна
